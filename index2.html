<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="css/style.css">

</head>
<body>
    <h1>ÖRNEK HABER SİTESİ <br>
        <a href="index.html">Anasayfa</a>  
        <a href="index2.html">Haberler</a> 
        <a href="index3.html">Kurallarımız</a></h1>
<h1>
    <h2>
        HABERLER
    </h2>
    <article>
        <ul>
            <h3>Düzensiz Uyku Saatleri, Sizi Depresyona Sürükleyebilir!

                <p> <img height="500" width="800" src="https://cdn.evrimagaci.org/9CZna7QYnfnShkPsbpxVCzMEuDw=/1234x0/filters:format(webp)/evrimagaci.org%2Fpublic%2Fcontent_media%2F718e2dbeb89b0e18533a5d9597c50d2a.jpg" alt="">
                    <br>   Yeni bir çalışma, düzensiz uyku saatlerinin, uzun vadede bir kişinin depresyon riskini, her gün birkaç saat az uyumak veya çoğu gece geç yatmak kadar arttırabildiğini gösterdi. İnsanların ertesi günkü ruh hallerine bakılan çalışmada, uyku saatleri günden güne değişen insanların, gece geç saatte yatan ya da sabah daha erken saatte uyanan insanlar gibi kötü bir ruh halinde olduğu görüldü.

                    Michigan Üniversitesi Tıp Fakültesi’nden bir araştırma ekibi, NJP Digital Medicine dergisinde yayınlanan analizlerini, kariyerinin başında olan 2100’den fazla doktorun 1 yıl içinde uyku ve ruh hallerinin doğrudan ölçeklendirildiği veriye dayandırdılar. Tıp fakültesindeki teorik eğitimden sonraki hastane eğitiminde "intern" olarak adlandırılan doktor adaylarının hepsi, bu dönemin belirgin özelliği olan yoğun çalışma günlerini ve düzensiz bir çalışma rutini deneyimlediler. Günden güne değişen bu faktörler, intern adaylarının eskiden düzenli olan uyku düzenlerini değiştirdi. 
                    
                    Bu araştırma verileri; internlerin uykusunu ve diğer aktivitelerini, bileklerine takılan bir aletle (bir Fitbit ürünüyle) takip etti. Buna ek olarak, günlük ruh hallerini de telefonlarındaki bir uygulamaya kaydetmeleriyle de veriler toplandı. Çalışmaya katılan internlere, üç ayda bir depresyon ölçeği de uygulandı.
                    
                    Bilek sensöründen gelen verilere göre uyku saatlerinin düzensiz olduğu anlaşılan internler, standart depresyon ölçeğinde daha yüksek puan almaya ve gündelik hayatta daha düşük enerjili olmaya yatkındı. Düzenli olarak geç saatlerde uyuyan veya en az uyuyan internlerin de depresyon ölçeğinde daha yüksek puan aldığı ve gün içinde düşük ruh halinde olduğu görüldü. Bu sonuçlar, uykunun günlük ruh hali ve depresyonun uzun vadedeki riskiyle arasındaki bağlantıyı daha da güçlendirmiştir. Michigan Sinirbilim Enstitüsü’ndeki araştırmanın baş yazarı ve araştırma uzmanı olan Yu Fang şöyle diyor:
                    
                    Reklamı Kapat
                    Gelişmiş giyilebilir teknolojiler, uyku da dahil olmak üzere akıl sağlığının davranışsal ve psikolojik faktörlerinin üzerinde daha kapsamlı ve daha doğru olarak çalışmamıza izin veriyor. Bu çalışmalar sayesinde, bize keşfetmek için heyecan verici yeni bir bilim dalı doğdu diyebiliriz. Bizim bulduğumuz şeyler, sadece uyku alışkanlıklarında öz yönetimi amaçlamıyor; buna ek olarak, kurumsal planlama yapılarını da bilinçlendirmeyi hedefliyor.
                    Fang, Prof. Dr. Srijan Sen tarafından yürütülen ve on yıldan fazladır internlerin depresyon risklerini ve ruh hallerini inceleyen İntern Sağlık Çalışması’nın bir üyesidir. Bu çalışma, doktorların staj yılı başlamadan önceki iki haftalık verinin ve staj yılları boyunca dört aylık verilerin ortalamasını toplamıştır.
                    
                    Bu çalışmada çalışma için araştırmacılar, Michigan Tıp Fakültesi’nde uyku bozuklukları bölümünde çalışan nöroloji profesörü Cathy Goldstein ile iş birliği yaptı. Cathy Goldstein, bu çalışmada kullanılan Fitbit, diğer aktivite takipçileri ve akıllı saatler gibi uyku sürecini tahmin eden cihazların milyonlarca kişi tarafından kullanıldığını söylüyor:
                    
                    Bu aletler, ilk defa, kullanıcının çabalamasına gerek olmadan, bize uyku periyotlarını uzun süreli kaydetme imkânı verdi. İlk çalışmalar, FDA tarafından onaylanan aktigrafi cihazlarıyla uyuşsa bile, uyku tahmini yapan ticari ürünlerin isabetliliğini halen araştırmaktayız.
                    Eisenberg Depresyon ve Sinirbilim Profesörü olan Dr. Sen, yeni sonuçların, onun ve ekibinin internler arasındaki depresyonun riskinin yüksek oluşu ve buna ilişkin altta yatan diğer nedenlerle ilgili yaptığı çalışmaları temel aldığını söylüyor. Sen, şöyle diyor:
                    
                    Bu bulgular, uyku sürekliliğinin, depresyon ve iyi olma noktasında bugüne dek fazla değer görmemiş bir faktör olduğunu gösteriyor. Bu çalışma, ayrıca bizim daha önceden değerlendirmediğimiz, vücuda takılabilen aletlerin sağlıkla ilgili önemli detayların anlaşılması konusundaki potansiyelini de gözler önüne seriyor.
                    Ekip, bu çalışmadaki insanların nispeten daha genç grup (üniversite ve tıp fakültesinde okuyan, yaş ortalaması 27 olan bir grup) olduğunu belirtiyor ve daha geniş bir nüfusun temsilcisi olmadığını vurguluyor. Ancak, hepsinin benzer iş yükü ve programları olmasından ötürü, bu grup, bu hipotezleri test etmek için güzel bir grup. Araştırmacılar, bu bulguların farklı gruplarla uyuşup uyuşmadığını görmek için diğer araştırma gruplarının da benzer alet ve yaklaşımlar kullanarak nüfusun geri kalanı üzerinde çalışacaklarını umuyor.
                    </p>
            </h3>
        </ul>
    </article>
    <article>
        <ul>
            <h3>Bitkiler, Toprağa Salgıladıkları Kimyasallarla Büyümelerine Yardımcı Olan Faydalı Bakterileri Üzerine Çekiyor!

                <p> <img height="500" width="800" src="https://cdn.evrimagaci.org/xVKRcpt2aUx6RQVIld6nlMduTN0=/1234x0/filters:format(webp)/evrimagaci.org%2Fpublic%2Fcontent_media%2Fd8a2673a16e93562a01890242e5e17fd.jpg" alt=""><br>
                    Bitkiler, topraktaki besinleri kökleri yardımıyla emer. Bu sırada toprağa bazı maddeleri salgıladıkları gerçeği, genelde daha az bilinir. Güncel çalışmaların sonuçları, bu salgıların bitkilerin hayatını çok daha kolaylaştırdığını açıkça göstermektedir.

Araştırmacılar, verimliliklerinde önemli ölçüde farklılık gösteren birkaç mısır çeşidi üzerinde çalıştılar. Bunun sebebini araştırırken, flavon sentaz 2 adlı bir enzimle karşılaştılar. Bonn Üniversitesi'nde Ekin Bilimi ve Kaynak Koruma Enstitüsü'nden (INRES), Dr. Peng Yu, şöyle açıklıyor:

Üzerinde çalıştığımız yüksek verimli ve kendi içinde melezlenmiş soy 787, köklerinde büyük miktarda bu enzimi içeriyor. Bu enzimi, flavonoid grubundan belirli molekülleri yapmak için kullanıyor ve onları toprağa salıyor.
Flavonoidler, çiçeklere ve meyvelere renklerini verir. Flavonoidlerin topraktaki işlevi ise farklıdır: Bitki köklerinin etrafında, çok özel bazı bakterilerin birikmesini sağlarlar. Bu bakteriler de bu kökler üzerinde yanal kök denilen, dibe gitmek yerine yanlara doğru yayılan köklerin oluşmasını sağlarlar. Enstitü'den Prof. Dr. Frank Hochholdinger şöyle diyor:

Bu, mısır bitkisinin çevreden daha fazla nitrojen absorbe etmesine izin veriyor. Bu olay, bitkinin özellikle nitrojen kaynaklarının kıt olduğu durumda daha hızlı büyüdüğü anlamına geliyor.
<h3>Sterilize Toprakta Bitkiler Büyümüyor!</h3> 
Araştırmacılar, deneylerde bunun ne kadar iyi çalıştığını gösterdiler. Bunu, normalde oldukça "zayıf bitkiler" üreten LH93 kısaltmalı bir mısır çeşidi kullanarak yaptılar. Ancak bu mısır çeşidini, yüksek performanslı soy 787'nin daha önceden yetişmiş olduğu toprağa ektikleri zaman durum değişti: LH93, bu toprakta eskisine nazaran çok daha iyi bir şekilde büyüdü. 


Botanistler, saksı değiştirmeden önce toprağı sterilize ettiklerinde, bu etki ortadan kalktı. Bu, zenginleştirilmiş bakterilerin gerçekten de bitkilerin turbo büyümesinden sorumlu olduğunu gösteriyor; çünkü sterilizasyon sırasında bakteriler ölüyorlar.

Araştırmacılar, mikroorganizmaların gerçekten yanal köklerin büyümesini teşvik ettiğini başka bir deneyde de gösterebildiler. Bu deneyde mutasyon nedeniyle yanal kök oluşturamayan bir mısır çeşidi kullandılar. Ancak toprağa bakteri eklediklerinde, mutantın kökleri dallanmaya başladı. Ne var ki bu etkinin nasıl oluştuğu henüz belli değildir. Buna ek olarak, mikrobiyal destek gören mısır, nitrojen eksikliğiyle çok daha iyi başa çıktı. 

<h3>Sürdürülebilir Tarıma Katkı!</h3> 
Azot, bitki büyümesi için son derece önemlidir. Öyle ki, çiftçiler yapay gübre uygulayarak topraktaki azot miktarını artırırlar. Ancak gübrenin bir kısmı yağmurla tarlalardan akar ve yer altı sularına karışır. Ayrıca, sera etkisine katkıda bulunacak şekilde, nitrojen oksit şeklinde veya amonyum gazı olarak atmosfere girebilir. Ayrıca azotlu gübre üretimi büyük miktarda enerji gerektirmektedir. Yu, bakterilerin yardımıyla nitrojen kullanımını iyileştirebilen mahsuller yetiştirirsek, çevre kirliliğini önemli ölçüde azaltabileceğimizi umuyor.

Sonuç olarak bu çalışma, bitkilerin içinde büyüdüğü toprağın koşullarını, en nihayetinde kendilerine fayda sağlayacak şekillerde şekillendirmeye yardımcı olduğunu gösteriyor. Ancak şimdiye kadar ıslahta bu husus ihmal edilmiştir. Dr. Peng Yu genel olarak, kök sisteminin toprak organizmalarıyla birçok etkileşiminin henüz yeterince anlaşılamadığını vurguluyor.
                    <a href=""></a></p>
            </h3>
        </ul>
    </article>
    <article>
        <ul>
            <h3>Laboratuvar Şişesinde Türleşme: Biyologlar, Yepyeni 2 Virüs Türünün Evrimini Gözlemeyi Başardılar!

                <p> <img height="500" width="800" src="https://cdn.evrimagaci.org/1Ss0vCzsCqgPDjPOdOy3mUuQDc0=/1234x0/filters:format(webp)/evrimagaci.org%2Fpublic%2Fcontent_media%2Fce79f5b28fc396cc8782e72603bc6121.jpg" alt=""> <br>
                    Biyologlar, yeni bir türün evriminin, basit bir laboratuvar şişesinde gözlenebilecek kadar hızlı gerçekleşebileceğini keşfettiler.

                    İnsanlara zararsız bir virüs üzerinde yapılan ve 1 ay süren bir deneyde, San Diego'daki Kaliforniya Üniversitesi ve Michigan Eyalet Üniversitesi'nden biyologlar, bir virüsün iki yeni türe evrimleştiğini belgelediler. Bu süreç, Charles Darwin'in evrim sürecinde hayat ağacındaki dallanmayı açıklamak için önerdiği, bir türün iki farklı türe bölündüğü "türleşme" olarak bilinen süreçtir. San Diego'daki Kaliforniya Üniversitesi'nde biyoloji yardımcı profesörü ve Science dergisinde yayınlanan çalışmanın baş yazarı Justin Meyer, şöyle anlatıyor:
                    
                    Türleşmenin nasıl gerçekleştiğini açıklamak için birçok teori önerildi ve fosillerin, genomların, bitki ve hayvanların doğal popülasyonlarının özellikleri analiz edilerek test edildi. Bununla birlikte, türleşmeyi derinlemesine araştırmak çok zor olmuştur; çünkü türleşme, doğrudan gözlemeyi zorlaştıracak biçimde çok yavaş gerçekleşir. Türleşmeye dair doğrudan kanıt olmadığını iddia eden bazı insanlar, evrimin ve Darwin'in doğal seçilim teorisinin öneminden şüphe duymuştur.
                    Science dergisinde çevrimiçi olarak yayınlanan Meyer'in çalışması, Michigan Eyalet Üniversitesi'nde mikrobiyal ekoloji profesörü ve uzun vadeli evrim dinamiklerini incelemek için mikroorganizmaların kullanılmasına öncülük etmiş olan Richard Lenski'nin laboratuvarında doktora öğrencisi olarak çalışırken başladı.[1] Çalışmanın ortak yazarı Lenski, şöyle diyor:
                    
                    Amacımızın laboratuvarda türleşmeyi araştırmak olduğunu baştan beri biliyor olmamıza rağmen, türleşmenin bu kadar hızlı olmasına ben de şaşırdım. Yine de Justin, virüslerin farklı konakçılara nasıl bulaştığından, viral DNA dizilerine kadar her şeyi derinlemesine araştırdıkça, görüğümüzün gerçekten de türleşmenin ilk aşamaları olduğunu gösteren kanıtlar giderek daha güçlü hale geldi.
                    Meyer ise şöyle diyor:
                    
                    Reklamı Kapat
                    Bu deneyler sayesinde, artık türleşmenin gerçekten meydana gelip gelmediğinden hiç kimse şüphe edemez. Daha da önemlisi, süreç hakkında önceden test edilemeyen birçok fikri test etmek için artık deneysel bir sistemimiz var.
                    Türleşmeyi gösteren ölçümlerin özeti
                    Türleşmeyi gösteren ölçümlerin özeti
                    Science
                    Meyer, Lenski ve meslektaşları, deneylerini gerçekleştirmek için bakteriyofaj lambda olarak da bilinen bir virüs kültürü ürettiler. Bu virüs, E. coli bakterilerini enfekte etmek için iki ayrı reseptörü kullanır. Reseptörler, virüslerin konaklarına kendilerini bağlamak için kullandıkları, hücre duvarının dışındaki moleküllerdir. Virüsler reseptörleri kullanarak hücreleri enfekte ederler.
                    
                    Biyologlar, virüsün bulunduğu ortama, reseptörleri birbirinden farklı olan iki tip hücre eklediklerinde; virüs, her biri spesifik 1 adet reseptör tipine özelleşen iki yeni türe evrimleşti. Meyer, şöyle diyor:
                    
                    Deneylere başladığımızda elimizdeki, bakteriler arasında ayrım yapmayacak kadar iştahlı olan bir virüs vardı ve bu virüsün nesli kısa sürede tükendi. Türleşme süreci sırasında, daha rafine bir palete [daha spesifik reseptör tercihlerine] sahip, daha evrimleşmiş torunları atanın yerini aldı
                    <h3>Yeni Virüsler Neden Atanın Yerini Aldı?</h3> Yeni Virüsler Neden Atanın Yerini Aldı?
                    Meyer, bu soruyu şöyle cevaplıyor:
                    
                    Cevap, o eski deyim kadar basit: "Her şeyin ehli, hiçbir şeyin ustası..." Uzmanlaşmış virüsler, tercih ettikleri reseptör yoluyla enfekte etmede çok daha iyiydi ve "her şeyin ehli" olan atalarının hücreleri enfekte etmesini ve çoğalmasını engelledi. En uygun olanın hayatta kalması, iki yeni özel virüsün ortaya çıkmasına yol açtı.
                    Meyer'in çalışması iki ayrı laboratuvarda, 6 yıl boyunca yürütüldü. İlk deneyler, kısmen Ulusal Bilim Vakfı'nın İş Başındaki Evrim Çalışmaları Merkezi olarak bilinen BEACON tarafından desteklenen Michigan eyaletinde gerçekleştirildi ve analizler, UC San Diego'da tamamlandı.
                    <a href=""></a></p>
            </h3>
        </ul>
    </article>
   
    

</body>
</html>
